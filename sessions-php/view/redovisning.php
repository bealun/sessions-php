<main>
<title>Redovisning</title>

<h2>kmom01</h2>


<article>
<p>Jag har främst använt mig av Atom som kodeditor samt terminalen för att hämta kursmaterial etc, på min MacBook Pro med iOS som operativsystem.
Samtliga moment är nya för, precis som programvarorna som nyttjats. Dock väldigt spännande (och lite frustrerande) såhär i början!
Hade inga problem med installationer eller filhämtning, som tur var. Det enda var hur överrumplad man blev av att sitta med massa nya redskap som man inte vet hur man faktiskt använder.
Men skam den som ger sig!
Det har varit en bergochdalbana av hela känsloregistret de första veckorna men nu känner jag att man börjat komma in i det betydligt mycket mer och det är ändå greppbart. Öva öva öva. Ställ någon dum fråga osv.
</p>
<p>
Själva kursmomentet kändes som en bergsbestigning för mig - nästan ouppnåeligt och känslan av "vad har jag egntligen gett mig in på"? Kurslitteratur gav mig tyvärr ingenting till en början.
Har insett att jag lär mig bäst genom att lyssna på andra och öva praktiskt. Så hej dbwebb och andra tutorials på Youtube samt egna misslyckanden i Atom!
Att själv få analysera vad som gått fel i sin egna kod och sen leta rätt på ett sätt att lösa det har varit min största lärdom.
Tillsammans med att lära sig avbryta emellanåt för att få lite perspektiv. Så inte bara har den halvläskiga terminalen nästan blivit en vän och
Atom börjar kännas logiskt - jag(!) har även skapat en lagom ful hemsida. Jag förstår varför PHP använts för att underlätta i HTML-filerna som skapades,
hur man stylar i CSS, lägger in diverse bilder och ens påbörjar en riktig hemsida.
Känner att jag sitter på så mycket ny kunskap efter bara det här första kursmomentet och ser fram emot lite mer frustration och kunskap!
</p>
</article>
<h2>kmom02</h2>
<p>Okej, så nu börjar vi jobba på riktigt känns det som. Helt nya utmaningar och på hemside-fronten blev allt tio gånger roligare
  medan labben kändes krånlig och inte ett dugg underhållande. Det här med loopar har jag fortfarande ganska svårt att få nått grepp om
men ska lägga extra tid på det utöver de obligatoriska uppgifterna som ska in.
Kan känna att jag vet vad jag vill få ut av loopen men har svårt att sätta det konkret i kod.
Så där har vi absolut en lucka att fylla på.
Det blev alldeles för många hjärnvolter
(och svordomar) tyvärr. Inte heller hjälpte litteraturen till så det har i vanlig ordning varit YouTube-tutorials och osammanhängande
Google-sökningar. Har lyckats leta mig till lösningar och använt Gitter-chatten vid totala hjärnsläpp.
Men som sagt, en helt annan nivå på lab-sidan den här veckan!</p>
<p>Hemsidan har varit liiiite räkmacka i det här momentet, måste jag säga. Inte för att det varit superenkelt
utan snarare för att all info varit lättåtkomlig, ganska rolig plus att jag sökte mycket på olika typer
av styling förra veckan. Så jag hade redan lekt lite med både färger, länkar och (ytterst lite) användarvänlighet.
PHP uppfyller tydliga funktioner som jag förstår hur jag kan använda. Koden blir mycket lättare att överskoda och hitta både små och större misstag. Kul ju!
Sidan är ju inte Sveriges snyggaste utan finns medvetet saker att jobba på. Tror jag ändå har lyckats inkludera allt som efterfrågats
och det har varit riktigt givande arbete att pyssla med. Extra kul att tänka på att göra sidan lite responsiv så känns det "på riktigt".
Hade lite problem att få sidan se lika ut i olika webbläsare men i Firefox som jag främst utgått från har det
sett ut som jag tänkt mig, medan Safari valt att flytta på några element. Försökt få till det så att det ser lika ut.</p>
<p>Så det jag främst kommer ta med mig från kmom02
är att våga prova sig fram och hitta vad man gillar. I mitt fall detaljmoment för att få en bättre känsla av
vad man kan skapa, för det finns ju oändliga möjligheter märker man.
Designdelen och mer PHP ser jag fram emot att lära mig mer om i dagsläget.
Ska även se till att looparna känns mer än bara bra!</p>
<h2>kmom03</h2>
<p>
Det här har varit en vecka där pannbenet fått göra sig tillkänna. Herre. Gud. Däremot så känner jag samtidigt att man börjar komma in i det på riktigt.
Både språken och verktygen. Blir väldigt mycket mindre slarvfel nu mot bara en vecka sen, till exempel. PHP och jag är faktiskt vänner nu. Inte bästisar men relationen tar sig.
Precis som CSS och stylingen - den blir så bökig som man väljer att göra den, har jag märkt.</p>
<p>Labben tog hårt på självförtroendet den här veckan kan jag väl flika in men den är gjord med godkända poäng så vitt jag vet, och nu lägger jag den åt sidan.</p>
<p> Jag förstår VARFÖR vi har hållt på med veckans kursmoment för hela hemsidan och dess struktur blev mycket enklare att förstå sig på
  och mindre "kludder", eller hur man ska uttrycka sig. Här kan jag ändå navigera mig fram bland filerna och förstå vad som kommer ske
  om jag ändrar på något ställe, innan jag ens kollar. Däremot är det mycket filer nu och lite för lika namn i dagsläget kanske. Känns som en vanesak dock.
  Tror definitivt det här momentet fick poletten att trilla ner lite för mig när det gäller sidkontroller och hur man bygger upp smartare och mer långsiktigt.</p>
<p>På det stora hela är jag mest nöjd att jag ändå fått ihop det till slut, för så kändes det inte för några dagar sen.
  Det är fortfarande inte de snyggaste sidorna men så vitt jag vet så uppfyller båda sina krav på innehåll och är stylade som jag har tänkt mig. De fungerar
  och gör det jag vill, helt enkelt. Försökt kolla på responsiviteten på både multi och me, så att jag som "skapar" lätt ska se skillnad osv.
  Det har jag väl ändå fått till ändå(?). Precis som att sidorna är lättnavigerade för andra parter även om de är väldigt basic i dagsläget. Men kul moment, återigen!</p>
<p>Något som verkligen kommit tillhans senaste veckan har varit att inspektera element via webbläsaren om och om och om igen.
  Har verkligen använt den möjligheten till max nu för att hitta små fel och ta reda på varför det inte ser ut som jag tänkt.
  Det tillsammans med Mikaels YouTube-guide i PHP (300-videosarna) har löst de flesta av mina problem. Jag har även vid några tillfällen
  bett klasskompisar kika på min kod för att få lite nytt perspektiv. Det gäller att bryta tankemönstret emellanåt för att få alternativa lösningar
  och inte fastna vid problemen. Det har inte varit lätt men det har gett mycket!
</p>
<h2>kmom04</h2>
<p>Bättre sent än aldrig som de brukar säga! Men sjukdom och åter sjukdom satte skapliga käppar hjulet men allt förlåtet :-) Anyway, mäktigt kursmoment och dålig tajming
  men jäklar vad jag försökt jobba ikapp. Får vara nöjd med den tid och energi jag skrapat ihop och att funktionerna tycks fungera. Snyggt? Nja. Snyggast? Absolut inte, men ganska ödmjuk just nu.</p>
<p>CSS känns väldigt hanterbart och "inspektera element" via webbläsaren är den bästa funktionen jag använt. Hittar ständigt smågrejer att fixa till
  och man kan inspektera i all oändlighet, vilket hjälpt mig en masse. Skulle kalla mig avancerad nybörjare med maniska tendenser, typ. Men vi är absolut vänner, jag och CSS.
  Det är kul, detaljrikt och finns lösningar på alla nivåer för cirka allt(?). De enda valideringsfelen som uppstått för mig i CSS-filerna har varit en rad för mycket mellan elementen.</p>
  <p>PHP och jag är också på goda vägar även om jag inte riktigt är ett fan av strukturen och märker att jag ofta ofta blandar in en del Python. Som jag även föredrar i språkstruktur hittills.
  Även i labben med funktioner, har fått tänka om en del där men slutet gott osv. Tar bara tid i huvudet att ställa om.</p>
  <p>Att få till sessionssidor med process, resultat och hela me-momentet var en KAMP och jag har frågat i chatterna, på forum, googlat, läst och kollat YouTube som en galning för att få ordentligt grepp
  och jag tror jag rott det i hamn! DEt gällde att var_dumpa ÖVERAAAAALLT för att se vart och följa vart informationen tappade koppling, för att sedan försöka hitta en lösning på problemet.
  Svettigt och tålamodskrävande men känner mig som en frisk fläkt på andra sidan inlämningen. Det är gjort och jag har, enligt mig själv, fått till kraven för kursmomentet och även lyckats förstå mig på det.
  Jag har löst problemen allteftersom och tagit mig tid att gå igenom sidorna och filerna i lugn takt, steg för steg.
  Inte det roligaste jag gjort men jag förstår mer och mer om hemsidor. Märker själv nu när jag anser en hemsida är sämre än en annan, hur querysträngar ändras och hur forumlär är utformade.
  Sånt där man tagit lite förgivet tidigare antar jag men inser nu att det ligger en del jobb bakom.</p>
  <p>Det främsta jag tar med mig efter den här veckan är hur viktig sömn faktiskt är - larvigt, ja. I andra hand så är det
  att som jag tidigare nämnt; följa felet. Var_dumpa och följa filer när det försvinner innehåll som man förväntar sig se (eller döljas).
  Gav otorligt mycket mer förståelse och en liten tröst när tålamodet tryter att åtminstone veta vart man ska börja nysta. Är relativt nöjd denna vecka
  med mitt arbete men kommer fortsätta kika extra på mina processidor inför framtiden, för de gör mig lite nervösa.
</p>
<h2>kmom05</h2>
<p>Här kommer redovningstext!</p>
<h2>kmom06</h2>
<p>Här kommer redovningstext!</p>
<h2>kmom07/10</h2>
<p>Här kommer redovningstext!</p>

<?php include("view/byfoot.php"); ?>
</main>
